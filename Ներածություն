1.Ներածություն

Շարժական էլեկտրոնիկայի, հեռաբժշկության և ինտելեկտուալ բժշկական համակարգերի զարգացումը զարգացումը բերում է կենսաբանական տվյալների ծավալի արագընթաց աճի: Ամենատարածվսծ ազդանշանների շարքին են դասվում էլեկտրոկարդիոգրաման, ֆոտոպլետիզմոգրաման, էլեկտրոէնցեֆալոգրաման, շնչառական և մաշկի էլեկտրական ակտիվության ազդանշանները: Այս ազդանշանները օգտագործվում են առողջության մշտադիտարկման, պաթոլոգիաների վաղ հայտնաբերման,ծանրաբեռնվածությանն ու սթրեսին արձագանքմանգնահատման, ինչպես նաև բժիշկներին և բուժառուներին նախազգուշացնող համակարգերի ստեղծման համար:

Կենսաչափական ազդանշաններ մշակման հիմնական խնդիրը անոմալիաների՝բնականոն ձևից շեղումենրի, հայտնաբերումն է: Շեղումները կարող են համապատասխանել և իրական բժշկական դեպքերի (առիթմիա, էկստրասիստոլա, ապնոէ), և չափման սխալանքներին (էլեկտրոդների շարժ, աղմուկներ): Բժշկական կիրառություններում առաջին տիպի սխալները (էական շեղումների բացթողումը) և երկրորդ տիպի սխալները ( կեղծ ահազանգը) հավասարապես անցանկալի են:

Վերլուծության դասական մեթոդները հիմնվում են ժամանակային (լայնույթ,ինտերվալ, թեքություն) և հաճախականային(տիրույթի հզորություն, սպեկտրալ պիկեր) նախանշանների, վիճակագրական բնութագրերի (միջին արժեք, դիսպերսիա, վարիացիայի գործակից) վրա: Սակայն կենսաչափական ազդանշանները հաճախ ունեն բարդ տեղային կառուցվածք, կտրուկ ցայտքեր, սխալանքների կարճ հատվածներ, ռեժիմների միջև անցումներ: Այդ դեպքում ավելի նպատակահարմար է կիրառել ազդանշանի ավելի բազմամակարդակ ներկայացման եղանակներ, որոնք միաժամանակ հաշվի են առնում ազդանշանի և ժամանակային, և մասշտաբային կատուցվածքը:

Հաարի համակարգը և համապատասխան  ձևափոխությունները նման բազմամակարդակ վերլուծության համար պարզ և արդյունավետ հաշվողական գործիք են: Հաարի բազիս-ֆունկցիաները մասնակի-հաստատուն են և ժամանակի մեջ տեղայնացված, լավ են արձագանքում ազդանշանի թռիչքաձև փոփոխություններին, ինչը հատկապես կարևոր է նորմայից կտրուկ և կարճաժամկետ շեղումների տեսքով ի հայտ եկող անոմալիաների դեպքում:

Այս աշխատանքի նպատակն է մշակել և ուսումնասիրել կենսաչափական ազդանշաններում անոմալիաների հայտնաբերման հիբրիդային մեթոդներ, որոնք կօգտագործեն Հաարի ձևափոխութունը՝ շեմային չափորոշիչների և մեքենայական ուսուցման մեթոդների հետ համադրությամբ:

Ուսումնասիրության խնդիրները.

1. Նկարագրել Հաարի համակարգի և Հաարի դիսկրետ ձևափոխության մաթեմատիկական հիմունքները՝ կենսաչափական ազդանշանների նկատմամբ կիրառություններում:
2. Ձևակերպել անոմալիաների հասկացությունը կենսաչափական ժամանակային շարքերի համատեքստում և առաջարկել ֆունկցիոնալ չափանիշերի համախումբ՝ հիմնված Հաարի գործակիցների վրա:
3. Մշակել հիբրիդային մեթոդ, որը կմիավորի
• Հատկորոշող գործակիցների շեմային վերլուծությունը,
• Շեղումների վիճակագրական դուրսբերումը
• Դասակարգումը ըստ Հաարի նշանների
4. Առաջարկված մեթոդը իրականացնել Python լեզվով և ցուցադրել այն մոդելավորված և իրականին մոտ տվյալներով:
5. Ուսումնասիրել համակարգի կայունությունը աղմոիկների ազդեցության և ազդանշանի փոփոխականության նկատմամբ:
Աշխատանքի գործնական նշանակությունը նրանում է, որ առաջարկվող մեթոդները կարող են ներառվել Էլեկտրասրտագրության, ֆոտոպլետիզմոգրամայի և այլ ազդանշանների դիտարկման ծրագրային մոդուլներում, ինչպես ստացիոնար, այնպես էլ շարժական սարքավորումների դեպքում:

 